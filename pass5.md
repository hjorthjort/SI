Pass 5
========================

Nya Begrepp från förra veckan:
-----------------------------

### Uppgift 1

Läs igenom och förklara för varandra. Var så nogranna som möjligt i era beskrivningar.

* Rekursion
* Interface & implements
* Abstrakta klasser
* Enum

### Uppgift 2

Fundera tillsammans ut minst tre begrepp ni lärt er den här veckan.


Swing!
------

<iframe width="420" height="315" src="https://www.youtube.com/embed/m7_94j2qYbk" frameborder="0" allowfullscreen></iframe>

### Uppgift 3

Titta på videon ovan.

### Uppgift 4

Skriv en klass som ritar Frankrikes flagga i ett fönster.

Vilken av dessa klasser kan du komma att ha användning av? Varför?

1. GridLayout
1. FlowLayout
1. BorderLayout

*Bry er inte om proportioner, utan se bara till att färgerna är på rätt ställe.*

### Uppgift 5

Skriv en klass som ritar upp Schweiz flagga. Det är okej om den är full av fula "kanter", bara färgerna blir rätt, och man ser att det ska föreställa Schweiz flagga.

Vilken av layouterna ovan är bäst här?

### Uppgift 6  

Gör ett program som skapar:

* Ett fönster
* En knapp som ändrar så att fönstret innehåller Frankrikes flagga, och en som gör så att det innehåller Schweiz flagga

#### Tips

* Låt knapparna anropa konstruktorerna för era tidigare flaggklasser.
* Ändra flaggklasserna till JPanels om de inte redan är det.

### Uppgift 7

Har du tid över? Här är en kluring.

Du och dina kompisar ska skriva ett program med inloggningsfunktion. Ditt jobb blir att skapa inloggningsrutan.

Du ska göra ett fönster där du kan välja mellan att registrera en användare och att logga in. När man registrerar ska man skriva in sitt namn och sitt lösenord två gånger. Lösenorden måste matcha.

Om man väljer att logga in funkar det som du förväntar dig. Stämmer inloggningsuppgifterna (användarnamn *och* lösenord matchar en befintlig användare) poppar det upp en dialogruta där det står "Du är inloggad."

Ni behöver inte spara några uppgifter. Registrerade användare kan försvinna när du stänger programmet.

#### Kom ihåg

Lös ett problem i taget. Försök inte göra hela alltet på en gång, utan bygg bit för bit och testa

#### Förslag på förbättrningar (när du är klar med grundfunktionerna)

* Säker inloggning. Hur kan du förbättra säkerheten genom att dölja lösenord?
* Snabbtangenter. Man vill kunna logga in genom att trycka `Enter`, inte bara genom att klicka på en knapp.
* Spara användarnamn och lösenord, så att registrerade användare inte rensas mellan körningar.

